<?xml version="1.0" encoding="utf-8"?>
<ExplanatoryNotes>
  <Description eID="title">
    <Name>כללי</Name>
    <Content>חוק הפיקוח על שירותים פיננסיים (ייעוץ, שיווק ומערכת סליקה פנסיוניים), התשס"ה-2005 (להלן-החוק),חוקקבשנת2005,כחלקמהסדרהכלליתיותר, שבמסגרתה נחקקו גם חוק הפיקוח על שירותים פיננסיים (קופות גמל), התשס"ה-2005, וחוק להגברת התחרותיות ולצמצום הריכוזיות וניגודי העניינים בשוק ההון בישראל (תיקוני חקיקה), התשס"ה-2005. הסדרה כללית זו נועדה להוציא אל הפועל את מסקנות הצוות הבין–משרדי לעניין רפורמה בשוק ההון, בראשות מנכ"ל משרד האוצר דאז ד"ר יוסי בכר, שמונה בידי שר האוצר ושהמלצותיו אושרו בידי הממשלה בהחלטה מס' 2706, מיום א' בכסלו התשס"ה (14 בנובמבר 2004). המטרות שעמדו בבסיס חקיקתו של החוק הן, בין השאר, הגברת התחרות בשוק הייעוץ הפנסיוני והגברת הידע וההבנה בקרב הציבור של הפרטים ביחס למוצרים הפנסיוניים כהגדרתם בחוק. במהלך בחינת יישומו של החוק התעורר הצורך בתיקון חלק מהוראותיו והתאמתן לפרקטיקה הנוהגת. כך למשל, מוצע להחיל על יועץ פנסיוני וסוכן פנסיוני (להלן - בעל רישיון) את החובות החלות על מבטח לעניין הגשת דוחות והודעות לממונה על שוק ההון, ביטוח וחיסכון במשרד האוצר (להלן - הממונה). עוד מוצע לחזק את ההגנה על עובדים בנוגע לייעוץ פנסיוני, ולמנוע מצב שבו המעביד כופה על עובדו את זהות היועץ הפנסיוני, מתנה ביצוע עסקה בעבורו בכך שתבוצע בידי בעל רישיון מסוים או מתנה מתן הטבה לעובדו בביצוע עסקה באמצעות בעל רישיון מסוים. כמו כן מוצע לתקן כמה טעויות סופר שנפלו בחוק בעת חקיקתו.</Content>
  </Description>
  <Description eID="point_1">
    <Name>סעיף 1</Name>
    <Content>מוצע לתקן טעות סופר שנפלה בעת חקיקת החוק, ולתקן את ההפניה בהגדרה "זיקה", של אדם, למוצר פנסיוני, שבסעיף 1 לחוק, כך שתפנה לסעיף 19(א)(2) לחוק שעניינו תמריצים ועמלות בקשר עם ייעוץ פנסיוני, ולא לסעיף 9(א)(2) לחוק. כן מוצע להוסיף את המונח "מעביד" לרשימת המונחים שנעשה בהם שימוש בחוק ושהגדרתם לקוחה מחוק הפיקוח על שירותים פיננסיים (קופות גמל), התשס"ה-2005.</Content>
  </Description>
  <Description eID="point_2">
    <Name>סעיף 2</Name>
    <Content>מוצע לתקן טעות סופר שנפלה בעת חקיקת החוק בכותרת השוליים של סעיף 5 לחוק.</Content>
  </Description>
  <Description eID="point_3">
    <Name>סעיף 3</Name>
    <Content>בהתאם למצב הקיים, מעבידים רבים מוכנים לבצע בעבור עובדיהם פעולות במוצר פנסיוני כהגדרתו בחוק אך ורק באמצעות בעל רישיון מסוים, וזאת מאחר שאותו בעל רישיון מבצע בעבור המעביד את סליקת כספי העובדים. מוצע לקבוע כי מעסיק לא יוכל להתנות ביצוע עסקה במוצר פנסיוני בכך שתבוצע באמצעות בעל רישיון מסוים, ובכלל זה בעל רישיון המספק למעביד שירותי תפעול. כמו כן, מוצע לקבוע כי המעביד לא יוכל להתנות מתן שירות אחר אשר עליו לספק לעובד, ובכלל זה שירותי התפעול עצמם או מתן הטבה מטעמו, לרבות הנחה שהשיג בדמי ניהול בעבור עובדיו, בביצוע העסקה כאמור. מוצע לקבוע כי העברת תשלומים לקופת גמל בעבור עובד לא תיחשב כעסקה לעניין סעיף זה, שכן מדובר בעניין טכני אשר ראוי שיהיה נתון להחלטת המעסיק.</Content>
  </Description>
  <Description eID="point_4">
    <Name>סעיף 4</Name>
    <Content>מוצע להחיל על בעלי רישיון את החובות החלות על מבטח לעניין הגשת דוחות והודעות לממונה (סעיפים 42(א) ו–(ג) לחוק הפיקוח על שירותים פיננסיים (ביטוח), התשמ"א-1981 (להלן - חוק הפיקוח על הביטוח). לגבי בעל רישיון שהוא תאגיד בנקאי, מוצע לסייג את תחולת החובות כאמור כך שיחולו רק בכל הנוגע לפעילותו כבעל רישיון, וכן למעט מהדוחות שיש להגיש לממונה לפי פסקה (1) של סעיף 42(א) - דוח שנתי ודוח רבעוני של התאגיד הבנקאי הערוכים בהתאם להוראות הדיווח לציבור של המפקח על הבנקים והנחיותיו, אשר ממילא מפוקחים על ידי המפקח על הבנקים בבנק ישראל. כמו כן, מוצע להחיל על בעל רישיון את החובה המוטלת על מבטח לעניין התניית ביטוח (סעיף 57 לחוק הפיקוח על הביטוח), כך שבעל רישיון לא יתנה קניית מוצר פנסיוני אחד בקניית מוצר פנסיוני אחר, ממנו או מאדם אחר, וזאת למעט אם קיבל אישור לכך מהממונה.</Content>
  </Description>
  <Description eID="point_5">
    <Name>סעיף 5</Name>
    <Content>סעיף 31יז לחוק קובע כי העברת מידע באמצעות מערכתסליקהפנסיוניתמרכזיתכהגדרתהבחוק, הגישה אל המידע כאמור, השימוש בו ושמירתו במערכת, יהיו לשם ביצוע ההוראות לפי סעיפים 31ט ו–31טז לחוק, ובהיקף הנדרש לשם כך, בלבד. כמו כן נקבע כי אדם לא יעביר מידע או נתונים על אודות המידע באמצעות מערכת סליקה פנסיונית מרכזית אלא לשם ביצוע ההוראות לפי אותם סעיפים. מאחר שבמערכת הסליקה המרכזית מועברים גם כספים, מוצע לתקן את הסעיף האמור כך שההגבלות האמורות יחולו גם על כספים המועברים באמצעות מערכת סליקה פנסיונית מרכזית ועל נתונים על אודות הכספים כאמור.</Content>
  </Description>
</ExplanatoryNotes>